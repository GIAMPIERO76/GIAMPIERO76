<html>
<head>
<title>D.Tomaselli - Reikiologa</title>
<link rel="stylesheet" type="text/css" href="style3.css">



<nav>
<ul align="center">
<li><a href="homepage.html">Home</a></li>
<li><a href="Chi sono.html">Chi Sono</a></li>
<li><a href="Reiki.html">Reiki</a></li>
<li><a href="la via del reiki.html">La Via Del Reiki</a></li>
<li><a href="Collaborazioni.html">Collaborazioni</a></li>
<li><a href="Fotogallery.html">Foto Gallery</a></li>
<li><a href="Eventi.html">Eventi</a></li>
<li><a href="Contatti.html">Contatti</a></li>
</ul>
</nav>
</head> 
<body align="center" background="C:/Users/Utente/Desktop/Sito Daniela/sito costruito/reiki-symbol.jpg">
<div class="text">
<p><font size="4px"> <h1>COS'E' IL REIKI</h1>

Il Reiki è una tecnica vibrazionale che va a riequilibrare gli squilibri energetici, attraverso la risonanza tra le nostre vibrazioni energetiche (KI) e l'Energia Vitale Universale (REI) pertanto è considerato un metodo fautore di “guarigione” naturale che stimola i processi bioenergetici dell’individuo nel miglioramento delle condizioni di salute e benessere generale.  Il Reiki viene trasmesso appoggiando le mani sopra alcuni punti del corpo del ricevente. Il Reiki dà rilassamento a livello profondo consentendo di metabolizzare in modo costruttivo lo stress della vita quotidiana e quindi di raggiungere una grande armonizzazione interiore e benessere psico fisico.
Il Reiki è una disciplina giapponese che si basa sul lavoro interiore ed il riequilibrio energetico. Il Reiki tradizionale giapponese secondo il metodo di Mikao Usui ( Usui Reiki Ryoho) ha come scopo principale la ricerca della propria autenticità e del proprio ruolo in questa esistenza; per cui nel reiki tradizionale giapponese vi è una forte componente spirituale intesa come ricerca interiore e crescita personale; ciò viene fatto attraverso pratiche ed esercizi di connessione e meditazione. Nel Reiki occidentale (quello tramandato da Hawayo Takata e suoi master diretti)  si dà invece solo maggior risalto ai trattamenti  atti a riequilibrare gli squilibri energetici.
Come molte discipline orientali, anche il Reiki parte dal presupposto che nell'Universo scorra una corrente energetica che pervade tutto ciò che vi è presente; un energia che assume vari nomi a seconda delle diverse culture; KI in Giappone, Qi in Cina, Prana in India ….
Gli scompensi energetici provocano le  disturbi fisici che solo apparentemente sono tali ma che in realtà sono provocati da disagi e traumi emotivi, preoccupazioni, ansia, rabbia, ecc.. che con il tempo somatizzandosi possono generare vere e proprie patologie nell'organismo.
Il Reiki interviene per ristabilire i livelli energetici aiutando il ricevente nel suo naturale percorso di auto guarigione. Il terapeuta Reiki agisce come un risuonatore dell'energia universale, facendola fluire dentro di sé e trasferendola nel ricevente tramite la semplice imposizione delle mani sul suo corpo. Perciò possiamo affermare che il Reiki è una terapia naturale, in quanto si limita ad usare ciò che è già presente in natura.
Il Reiki Ryoho (metodo dell'energia) è usato in Giappone fin dall'antichità ma essendo un metodo i cui insegnamenti venivano tramandati oralmente dai Maestri è difficile dargli una precisa data di “origine”; nel 1922 Sensei Mikao Usui dopo anni di studi e di ricerche ha riscoperto il metodo Reiki come strada per arrivare all'Illuminazione (Hanshin Ritsumei) e guarigione spirituale. Da qui nasce l'USUI REIKI RYOHO (metodo dell'energia secondo Usui). Tale metodo fu portato in occidente dopo la seconda guerra mondiale, da Hawayo Takata, un'allieva diretta di Hayashi il quale a sua volta è stato allievo diretto di Usui; ma come spesso accade con l'avvicendarsi di molti personaggi e con il passare del tempo ci si è allontanati dall'Originario stile di Usui mettendo ciascuno proprie interpretazioni.



Il Reiki, riconosciuto dall’OMS tra le tecniche complementari, affianca integrando la terapia convenzionale. Esso fa parte delle cosiddette healing touch e rappresenta una delle tecniche complementari più studiate scientificamente e clinicamente a livello internazionale. Si fonda sui principi della bioenergetica e della fisica quantistica	



<h1>A cosa serve il Reiki</h1> 
•	Il trattamento Reiki, lavora sulla sfera fisica, mentale emotiva e spirituale, occupandosi della persona nella sua totalità.
•	Garantisce un profondo rilassamento
•	Interviene sullo stato emotivo della persona inducendo un cambiamento dello stato d’animo
•	Promuove la capacità di attivare/dare energia alle proprie risorse fisiche ed emotive nel far fronte alla malattia  o disagio in genere.

Facilita il contatto con sé stessi e la presa di coscienza del Sé  favorendo un percorso di accettazione e reazione, comunque positiva.
Come dimostrato dalle esperienze di diversi ospedali in varie zone di Italia, l’applicazione del Reiki come forma complementare del percorso terapeutico tradizionale di cura ha portato:

1.	un effetto profondo di rilassamento accompagnato da una piacevole sensazione di calore
2.	 notevoli benefici sull’umore inducendo uno stato emotivo di tranquillità che in alcuni casi si protrae anche per alcuni giorni successivi al trattamento.
3.	una diminuzione della sintomatologia dolorosa e un miglioramento della qualità del sonno.

<h1>REIKI e Animali</h1>
Tutti possono ricevere Reiki anche i nostri amici animali di affezione e non.

Gli animali sono molto sensibili all'energia e spesso sono loro a determinare la durata del trattamento. Come per gli umani anche per gli animali il Reiki può essere abbinato alle terapie medico/veterinarie tradizionali per facilitare una più rapida e completa guarigione psicofisica.
Può essere utilizzato per alleviare il dolore e lo stress conseguente a traumi o interventi chirurgici e ristabilire l'equilibrio emotivo. Può essere utile per energizzare un paziente anziano o per calmare e riequilibrare pazienti iperattivi o stressati. Ovviamente ci sono degli accorgimenti di cui  l’operatore deve tener conto per approcciare al meglio l’animale per una migliore riuscita dell’applicazione reiki e per la propria incolumità. 



.


 
 
 </font></p></div>
</body>
</html>